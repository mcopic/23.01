01. Sta je to JSON?
JSON, odnosno JavaScript Object Notation, je tekstualno baziran otvoreni standard dizajniran za razmenu podataka razumljivu ljudima. Izveden je iz JavaScript jezika za predstavljanje jednostavnih struktura podataka i asocijativni niz, nazvan objektima. Uprkos vezi sa JavaSkriptom to je jezicki nezavistan format.

02. Sta je to XML?
XML (Extensible Markup Language) je standardni skup pravila za definisanje formata podataka u elektronskoj formi. Propisan je od strane W3C. Sledeći pravila XML standarda, korisnici definišu sopstvene (XML) formate podataka, koje mogu koristiti za njihovo skladištenje, obradu i razmenu.

03. Sta je to URL?
URL (Uniform Resource Locator) je složen iskaz nizova karaktera koji se koristi za lociranje nekog resursa na internetu. URL pored toga što ukazuje na lokaciju, obezbeđuje i primarne mehanizme pristupa resursu. Postoje http i https URL šeme.

04. Sta je to HTTP?
HTTP (HyperText Transfer Protocol) je mrežni protokol koji predstavlja glavni i najčešći metod prenosa informacija na vebu. Osnovna namena ovog protokola je isporučivanje HTML dokumenata, tj. veb stranica. HTTP je samo jedan od internet protokola.

05. Sta je to RESTful API?
RESTful API je metod koji omogućava komunikaciju između veb klijenta i servera koji koristi ograničenja za reprezentaciju i prenos podataka (REST).

06. Koje HTTP metode imamo?
POST je jedna od metoda HTTP protokola dizajniran da zahteva da se sa veb servera prihvata podatak poslat u okviru HTTP zahteva. Nasuprot tome ,HTTP GET metod je dizajniran da preuzme podatke sa servera.

07. Sta je to DNS?
DNS (Domain name system) je sistem koji pretvara imena računara (hostnames) u IP adrese.

08. Sta je to private IP?
IP adresa (Internet Protocol address) je jedinstveni broj koji koriste mašine (najčešće računari) u međusobnom saobraćaju putem interneta uz korišćenje internet protokola.

09. Sta je to AJAX?
AJAX skraćenica za Asinhroni JavaScript i XML je grupa međusobno povezanih tehnika za razvoj veba korišćenih na klijentskoj strani za pravljenje sinhronih i asinhronih veb aplikacija. Korišćenjam Ajaksa, veb aplikacije mogu da šalju i primaju podatke sa servera asinhrono (u pozadini) bez menjanja trenutnog prikaza i ponašanja stranice. 

10. Sta je to TCP/IP?
TCP/IP protokol je skup protokola razvijen da omogući umreženim računarima da dele resurse putem mreže.

11. Sta je to kes memorija?
Keš memorija je memorija malog kapaciteta koja služi za zapis podataka koji se često koriste. Keš je komponenta koja transparentno smešta podatke, tako da se budući zahtevi za tim podacima izvršavaju brže.

12. Koja je razlika izmedju klase i objekta?
Klasa predstavlja model objekta koji obuhvata atribute i metode. Objekat je jedan primerak svoje klase.